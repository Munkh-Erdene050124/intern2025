

МОНГОЛ УЛСЫН ХУУЛЬ
2000 оны 8 дугаар сарын 3-ны өдөр
Улаанбаатар хот
ЗАСГИЙН ГАЗРЫН БҮРЭЛДЭХҮҮНИЙ ТУХАЙ
1 дүгээр зүйл. Монгол Улсын Засгийн газрын бүрэлдэхүүнийг дор дурдсанаар тогтоосугай:
1/ Монгол Улсын Ерөнхий сайд;
2/ Монгол Улсын Засгийн газрын гишүүн -Байгаль орчны сайд;
3/ Монгол Улсын Засгийн газрын гишүүн -Батлан хамгаалахын сайд;
4/ Монгол Улсын Засгийн газрын гишүүн -Боловсрол, соёл, шинжлэх ухааны сайд;
5/ Монгол Улсын Засгийн газрын гишүүн -Гадаад хэргийн сайд;
6/ Монгол Улсын Засгийн газрын гишүүн -Дэд бүтцийн сайд;
7/ Монгол Улсын Засгийн газрын гишүүн -Нийгмийн хамгаалал, хөдөлмөрийн сайд;
8/ Монгол Улсын Засгийн газрын гишүүн -Санхүү, эдийн засгийн сайд;
9/ Монгол Улсын Засгийн газрын гишүүн -Үйлдвэр, худалдааны сайд;
10/ Монгол Улсын Засгийн газрын гишүүн -Хууль зүй, дотоод хэргийн сайд;
11/ Монгол Улсын Засгийн газрын гишүүн -Хүнс, хөдөө аж ахуйн сайд;
12/ Монгол Улсын Засгийн газрын гишүүн -Эрүүл мэндийн сайд;
13/ Монгол Улсын Засгийн газрын гишүүн -Засгийн газрын Хэрэг эрхлэх газрын дарга.
2 дугаар зүйл. Монгол Улсын Засгийн газрын бүрэлдэхүүний тухай 1996 оны 7 дугаар сарын 25-ны өдрийн хуулийг хүчингүй болсонд тооцсугай.
3 дугаар зүйл. Энэ хуулийг 2000 оны 8 дугаар сарын 3-ны өдрөөс эхлэн дагаж мөрдөнө.
МОНГОЛ УЛСЫН ИХ ХУРЛЫН ДАРГА Л.ЭНЭБИШ
