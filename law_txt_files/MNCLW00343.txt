

МОНГОЛ УЛСЫН ХУУЛЬ
2006 оны 1 дүгээр сарын 12-ны өдөр
Улаанбаатар хот
МОНГОЛ УЛСЫН ИХ ХУРЛЫН СОНГУУЛИЙН ТУХАЙ ХУУЛИЙГ ДАГАЖ МӨРДӨХ ЖУРМЫН ТУХАЙ
МОНГОЛ УЛСЫН ИХ ХУРЛЫН СОНГУУЛИЙН ТУХАЙ ХУУЛИЙГ ДАГАЖ МӨРДӨХ ЖУРМЫН ТУХАЙ
1 дүгээр зүйл.
2004 онд сонгогдсон Улсын Их Хурлын гишүүнийг нөхөн сонгох сонгууль явуулах тохиолдолд Монгол Улсын Их Хурлын сонгуулийн тухай /шинэчилсэн найруулга/ хуулийн нөхөн сонгууль явуулахтай холбогдсон зүйл, заалтыг дагаж мөрдөхгүй.
2 дугаар зүйл.
Энэ хуулийн 1 дүгээр зүйлд заасан нөхөн сонгууль явуулахад 1992 оны 4 дүгээр сарын 4-ний өдөр батлагдсан Монгол Улсын Их Хурлын сонгуулийн хуулийн холбогдох зүйл, заалтыг дагаж мөрдөнө.
3 дугаар зүйл.
Энэ хуулийг Монгол Улсын Их Хурлын сонгуулийн тухай хууль /шинэчилсэн найруулга/ хүчин төгөлдөр болсон өдрөөс эхлэн дагаж мөрдөнө.
МОНГОЛ УЛСЫН ИХ ХУРЛЫН ДАРГА Ц.НЯМДОРЖ
